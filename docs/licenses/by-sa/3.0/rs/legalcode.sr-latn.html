<!DOCTYPE html>
<html dir="ltr" lang="sr-latn">
 <head about>
  <meta charset="utf-8">
  <meta content="width=device-width, initial-scale=1.0" name="viewport">
  <title>
   Pravne odredbe - Autorstvo-Deliti pod istim uslovima 3.0 Srbija
 - Creative Commons
  </title>
  <link href="https://creativecommons.org/licenses/by-sa/3.0/rs/legalcode.sr-latn" rel="canonical">
  <!-- Default: srpski (latinica) -->
  <link href="legalcode.sr-latn" hreflang="x-default" rel="alternate">
  <!-- српски -->
  <link href="legalcode.sr" hreflang="sr" rel="alternate">
  <link href="/wp-content/themes/vocabulary-theme/vocabulary/favicon/favicon.ico" rel="icon" sizes="any">
  <link href="/wp-content/themes/vocabulary-theme/vocabulary/favicon/favicon.svg" rel="icon" type="image/svg+xml">
  <link href="/wp-content/themes/vocabulary-theme/vocabulary/favicon/manifest.webmanifest" rel="manifest">
  <link href="/wp-content/themes/vocabulary-theme/vocabulary/favicon/apple-touch-icon.png" rel="apple-touch-icon" sizes="180x180">
  <link href="/cc-legal-tools/base.css" rel="stylesheet">
  <link href="/cc-legal-tools/legalcode.css" rel="stylesheet">
 </head>
 <body about class="default-page cc-legal-tools bidi-left" typeof>
  <a class="skip-to-content" href="#main-content-marker">
   Pređite na sadržaj
  </a>
  <!-- Div element used to mount the Explore CC component-->
  <header>
   <div class="masthead">
    <h1>
     <a class="identity-logo" href="/">
      Creative Commons
     </a>
    </h1>
    <button class="expand-menu">
     Menu
    </button>
    <!-- below menu is not final items, for testing only -->
    <nav class="primary-menu">
     <ul>
      <li>
       <a href="/about/team">
        Who We Are
       </a>
      </li>
      <li>
       <a href="/about">
        What We Do
       </a>
      </li>
      <li>
       <a href="/about/cclicenses/">
        Licenses and Tools
       </a>
      </li>
      <li>
       <a href="/blog">
        Blog
       </a>
      </li>
      <li>
       <a href="/about/support-cc/">
        Support Us
       </a>
      </li>
     </ul>
    </nav>
    <nav class="ancilliary-menu">
     <ul>
      <li>
       <span class="locale icon-attach fa-globe">
        <select id="languages-dropdown">
         <option disabled>
          Languages available
         </option>
         <option data-link="legalcode.sr-latn" id="option-sr-latn" selected value="sr-latn">
          srpski (latinica)
         </option>
         <option data-link="legalcode.sr" id="option-sr" value="sr">
          српски
         </option>
        </select>
       </span>
      </li>
      <script src="/cc-legal-tools/language-dropdown.js">
      </script>
      <li>
       <a class="search icon-attach fa-search" href="/?s">
        Search
       </a>
      </li>
      <li>
       <a class="donate icon-attach fa-heart" href="https://www.classy.org/give/313412/#!/donation/checkout?c_src=website&amp;c_src2=top-of-page-banner" target="_blank">
        Donate
       </a>
      </li>
      <li>
       <button class="explore">
        Explore CC
       </button>
      </li>
     </ul>
    </nav>
   </div>
   <div class="explore-panel">
    <nav class="explore-menu">
     <ul>
      <li>
       <a href="https://network.creativecommons.org/" target="_blank">
        Global Network
       </a>
       <p>
        Join a  global community working to strengthen the Commons
       </p>
      </li>
      <li>
       <a href="https://certificate.creativecommons.org/" target="_blank">
        Certificate
       </a>
       <p>
        Become an expert in creating and engaging with openly licensed materials
       </p>
      </li>
      <li>
       <a href="https://summit.creativecommons.org/" target="_blank">
        Global Summit
       </a>
       <p>
        Attend our annual event, promoting the power of open licensing
       </p>
      </li>
      <li>
       <a href="/choose" target="_blank">
        Chooser
       </a>
       <p>
        Get help choosing the appropriate license for your work
       </p>
      </li>
      <li>
       <a href="https://search.creativecommons.org/" target="_blank">
        Search Portal
       </a>
       <p>
        Find engines to search openly licensed material for creative and educational reuse
       </p>
      </li>
      <li>
       <a href="https://opensource.creativecommons.org/" target="_blank">
        Open Source
       </a>
       <p>
        Help us build products that maximize creativity and innovation
       </p>
      </li>
     </ul>
    </nav>
   </div>
  </header>
  <span id="main-content-marker">
  </span>
  <main>
   <header>
    <h1>
     Autorstvo-Deliti pod istim uslovima 3.0 Srbija
    </h1>
    <span class="alt-titles">
     <span class="tool-icons">
      <span class="cc-icon">
       <svg viewbox="0 0 30 30">
        <use href="/wp-content/themes/vocabulary-theme/vocabulary/svg/cc/icons/cc-icons.svg#cc-logo">
        </use>
       </svg>
      </span>
      <span class="cc-icon">
       <svg viewbox="0 0 30 30">
        <use href="/wp-content/themes/vocabulary-theme/vocabulary/svg/cc/icons/cc-icons.svg#cc-by">
        </use>
       </svg>
      </span>
      <span class="cc-icon">
       <svg viewbox="0 0 30 30">
        <use href="/wp-content/themes/vocabulary-theme/vocabulary/svg/cc/icons/cc-icons.svg#cc-sa">
        </use>
       </svg>
      </span>
     </span>
     <span class="tool-identifier">
      CC BY-SA 3.0 RS
     </span>
    </span>
    <h2>
     Pravne odredbe
    </h2>
   </header>
   <div class="content">
    <div class="tool-meta">
     <div class="meta-box">
      <article class="canonical-url">
       <h2>
        Canonical URL
       </h2>
       <a href="https://creativecommons.org/licenses/by-sa/3.0/rs/">
        https://creativecommons.org/licenses/by-sa/3.0/rs/
       </a>
      </article>
      <article class="formats">
       <h2>
        Other formats
       </h2>
       <ul>
        <li>
         <a href="rdf">
          RDF/XML
         </a>
        </li>
       </ul>
      </article>
     </div>
     <div class="alt-view">
      <a href="deed.sr-latn">
       See the deed
      </a>
     </div>
    </div>
    <p>
     Version 3.0 •
See the
     <a href="/legal-code-errata/">
      errata page
     </a>
     for any corrections and the date of change
    </p>
    <div class="notice-top" id="notice-newer-license">
     <h2 class="icon-attach fa-info">
      Notice
     </h2>
     <p>
      This is an older version of this license. Compared to previous versions, the 4.0 versions of all CC licenses are
      <a href="/version4/">
       more user-friendly and more internationally robust
      </a>
      . If you are
      <a href="/choose/">
       licensing your own work
      </a>
      , we strongly recommend the use of the 4.0 license instead:
      <a href="../../4.0/legalcode.en">
       Legal Code - Attribution-ShareAlike 4.0 International
      </a>
     </p>
    </div>
    <div id="legal-code-body">
     <div id="plain-text-marker">
      <h2 class="padding-bottom-normal b-header">
       Autorstvo-Deliti pod istim uslovima 3.0 Srbija
       <div id="deed-main-content">
        <img alt src="https://creativecommons.org/images/international/rs.png">
        <blockquote>
         KORPORACIJA CREATIVE COMMONS NIJE ADVOKATSKA KANCELARIJA I NE PRUŽA PRAVNE USLUGE. DISTRIBUCIJOM OVE LICENCE NE USPOSTAVLJA SE PRAVNI ODNOS S CREATIVE COMMONS. CREATIVE COMMONS DAJE OVU INFORMACIJU «OVAKVU KAKVA JE». CREATIVE COMMONS NE DAJE NIKAKVA JEMSTVA ZA DATU INFORMACIJU I NE ODGOVARA ZA ŠTETU U VEZI S NJOM.
        </blockquote>
        <h3>
         <em>
          Ugovor o licenci (Licenca)
         </em>
        </h3>
        <p>
         DELO (KOJE JE U DALJEM TEKSTU DEFINISANO) SE DAJE NA RASPOLAGANJE POD USLOVIMA OVE CREATIVE COMMONS JAVNE LICENCE («CCJL» ili «LICENCA»). DELO JE ZAKONSKI ZAŠTIĆENO AUTORSKIM I SRODNIM PRAVIMA I/ILI DRUGIM MERODAVNIM PRAVOM. SVAKO KORIŠĆENJE DELA PROTIVNO OVOJ LICENCI ILI ZAKONU JE ZABRANJENO.
        </p>
        <p>
         KORIŠĆENJEM DELA NA NAČIN KOJI ODGOVARA NEKOM OD PRAVA KOJA SE USTUPAJU OVOM LICENCOM, STICALAC LICENCE DOBROVOLJNO PRIHVATA OBAVEZE IZ OVE LICENCE, A DAVALAC LICENCE, U SKLADU S OVIM UGOVOROM (LICENCOM), USTUPA STICAOCU LICENCE PRAVA IZ OVE LICENCE NA OSNOVU TAKVOG PRIHVATANJA LICENCNIH OBAVEZA.
        </p>
        <p>
         <strong>
          1. Definicije
         </strong>
        </p>
        <ol type="a">
         <li>
          <strong>
           „Prerada“
          </strong>
          je Delo u kome su prepoznatljivi karakteristični elementi prerađenog (izvornog) Dela (muzičke obrade, aranžmani, adaptacije i druge prerade). Radi otklanjanja zablude, Delo koje čini Zbirku ne smatra se Preradom, ali ako je reč o muzičkom delu ili fonogramu, istovremena sinhronizacija zvuka i slike smatraće se Preradom po ovoj Licenci.
         </li>
         <li>
          <strong>
           „Zbirka“
          </strong>
          je zbirka Dela, nabrojanih u odredbi 1(h), podataka, dokumenata ili drugih nezavisnih elemenata koja, s obzirom na izbor i raspored sastavnih delova, predstavlja originalnu duhovnu tvorevinu, kao što je: antologija, enciklopedija, zbirka dokumenata ili zbirka čijim se sastavnim delovima pristupa posebno elektronskim ili drugim sredstvima (baza podataka). Delo koje čini Zbirku ne smatra se Preradom (koja je u daljem tekstu definisana) po ovoj Licenci.
         </li>
         <li>
          <strong>
           „Creative Commons Kompatibilna Licenca“
          </strong>
          je licenca uneta u spisak na  https://creativecommons.org/compatiblelicenses i prihvaćena od strane Creative Commons kao suštinski srodna ovoj Licenci zato što: (i) sadrži odredbe istog smisla, značenja i dejstva kao ova Licenca; i, (ii) izričito dopušta licenciranje licenciranih prerada datih na raspolaganje pod tom i pod ovom Licencom, izvornom (Unported) Creative Commons licencom ili drugom nacionalnom Creative Commons licencom s istim elementima ove Licence.
         </li>
         <li>
          <strong>
           „Distribuirati“
          </strong>
          znači stavljati u promet Delo, umnožene primerke Dela i Prerade.
         </li>
         <li>
          <strong>
           „Elementi Licence“
          </strong>
          su najviše, suštinske odredbe Licence koje je naglasio Davalac licence i koje su sadržane u nazivu Licence: Autorstvo, Deliti pod istim uslovima.
         </li>
         <li>
          <strong>
           „Davalac licence“
          </strong>
          je fizičko ili pravno lice koje daje na raspolaganje Delo pod uslovima ove Licence.
         </li>
         <li>
          <strong>
           „Izvorni autor“
          </strong>
          je fizičko lice koje je stvorilo Delo. Po ovoj Licenci, ako Izvorni autor nije poznat - nosilac prava (proizvođač fonograma, proizvođač videograma, proizvođač emisije i proizvođač baze podataka) ili izdavač.
         </li>
         <li>
          <strong>
           „Delo“
          </strong>
          je originalna duhovna tvorevina izražena u digitalnoj ili drugoj formi, koja se daje na raspolaganje pod uslovima ove Licence - autorsko delo. Fonogram, videogram, emisija ili baza podataka smatraće se Delom po ovoj Licenci, ako je takvo Delo zaštićeno domaćim pravom Sticaoca licence.
         </li>
         <li>
          <strong>
           „Sticalac licence“
          </strong>
          je fizičko ili pravno lice koje prihvata Licencu i prava i obaveze iz Licence korišćenjem Dela na način koji odgovara  nekom od prava koja se ustupaju ovom Licencom, a nije prethodno povredilo odredbe ove Licence, ili lice koje je dobilo izričitu dozvolu od Davaoca licence da koristi Delo na način koji odgovara nekom od prava koja se ustupaju ovom Licencom nezavisno od prethodne povrede odredaba ove Licence.
         </li>
         <li>
          <strong>
           „Javno saopštavati“
          </strong>
          znači činiti Delo dostupnim javnosti i interaktivno činiti Delo dostupnim javnosti  žičnim ili bežičnim putem na način koji omogućava pojedincu individualni pristup Delu s mesta i u vreme koje on izabere.
         </li>
         <li>
          <strong>
           „Umnožavati“
          </strong>
          znači beležiti Delo na nosač zvuka ili slike i umnožavati Delo nezavisno od broja primeraka, trajnosti primeraka i tehnike kojom su umnoženi.
         </li>
        </ol>
        <p>
         <strong>
          2. Ograničenja autorskog prava.
         </strong>
         Licenca ne utiče na obim prava korišćenja Dela nastalih iz zakonskih ograničenja isključivog autorskog ili merodavnog prava.
        </p>
        <p>
         <strong>
          3. Ustupanje prava.
         </strong>
         U skladu s odredbama Licence, Davalac licence, bez naknade i neisključivo, bez prostornih i vremenskih ograničenja (tokom trajanja autorskog ili drugog merodavnog prava), Sticaocu licence ustupa sledeća prava korišćenja Dela:
        </p>
        <ol type="a">
         <li>
          da Umnožava Delo, da unosi Delo u jednu ili više Zbirki i da Umnožava Delo u obliku u kom je uneto u Zbirke;
         </li>
         <li>
          da stvara i Umnožava Prerade tako da svaka Prerada i svaki prevod, u svakom mediju, na odgovarajući način, nosi oznaku koja jasno ukazuje na promene izvršene na izvornom Delu. Na primer, prevod bi trebalo označiti kao „Delo je prevedeno s engleskog na španski jezik,“ ili Preradu kao „Delo je prerađeno“;
         </li>
         <li>
          da Distribuira i Javno saopštava Delo, uključujući i Delo u obliku u kom je uneto u Zbirke;
         </li>
         <li>
          da Distribuira i Javno saopštava Prerade; i,
         </li>
         <li>
          da izvlači i ponovo koristi sve delove baze podataka.
         </li>
         <li>
          <p>
           Radi otklanjanja zablude:
          </p>
          <ol type="i">
           <li>
            Ako odricanje od prava na naplatu autorske naknade nije predviđeno zakonom (npr. za umnožavanje na osnovu zakonske licence ili za očekivano umnožavanje na nosače zvuka ili slike za lične potrebe), Davalac licence zadržava isključivo pravo na naplatu te naknade, individualno ili preko organizacije za kolektivno ostvarivanje prava, za svako (komercijalno i nekomercijalno) korišćenje Dela;
           </li>
           <li>
            <strong>
             Kolektivno ostvarivanje prava
            </strong>
            . Davalac licence se odriče prava na naplatu autorske naknade, individualno ili preko organizacije za kolektivno ostvarivanje prava, za svako (komercijalno i nekomercijalno) korišćenje Dela.
           </li>
          </ol>
         </li>
        </ol>
        <p>
         Opisana prava se odnose na korišćenje Dela u svim poznatim medijima i formama. Opisana prava obuhvataju i pravo na izmene, koje su, iz tehničkih razloga, neminovne za korišćenje Dela u svakom mediju i u svakoj formi. Ako je Davalac licence nosilac sui generis prava na bazu podataka po domaćem pravu usaglašenom s Direktivom EU o pravnoj zaštiti baze podataka, Davalac licence se odriče tog prava. Sva prava koja Davalac licence izričito ne ustupa ovom Licencom su zadržana, uključujući, bez ograničenja, prava iz odredaba 3(f) i 4(e).
        </p>
        <p>
         <strong>
          4. Obaveze Sticaoca licence.
         </strong>
         Davalac licence ustupa prava iz čl. 3 Licence Sticaocu licence pod sledećim uslovima:
        </p>
        <ol type="a">
         <li>
          Sticalac licence se obavezuje da Distribuira i Javno saopštava Delo samo pod uslovima ove Licence. Sticalac licence se obavezuje da kopiju Licence ili njenu internet adresu (Uniform Resource Identifier - URI) unosi u svaki primerak Dela koje Distribuira ili Javno saopštava. Sticalac licence ne može da nudi ili zahteva uslove u vezi s Delom kojima se menjaju ili ograničavaju uslovi Licence ili prava prijemnika garantovana Licencom. Sticalac licence nema pravo davanja podlicence za Delo obuhvaćeno Licencom. Sticalac licence ne može da promeni ili ukloni navode koji se odnose na Licencu ili upozorenja o jemstvu ni s jednog primerka Dela koje Distribuira ili Javno saopštava. Sticalac licence ne može da Distribuira i Javno saopštava Delo s nekom od tehnoloških mera kojima se prijemniku ograničavaju prava na Delo garantovana Licencom. Sve odredbe 4(a) Licence se odnose i na Delo uneto u Zbirku, ali se ne zahteva da je Zbirka, u celini, licencirana pod istim uslovima. Ako Sticalac licence stvara Zbirku, obavezuje se da, na zahtev bilo kog Davaoca licence, u meri u kojoj je moguće, ukloni iz Zbirke sve naznake iz odredbe 4(c) Licence koje upućuju na tog Davaoca licence. Ako Sticalac licence stvara Zbirku, obavezuje se da, na zahtev bilo kog Izvornog autora, u meri u kojoj je moguće, ukloni iz Zbirke sva priznanja autorstva iz odredbe 4(c) Licence koja upućuju na tog Izvornog autora. Ako Sticalac licence stvara Preradu, obavezuje se da, na zahtev bilo kog Davaoca licence, u meri u kojoj je moguće, ukloni iz Prerade sve naznake iz odredbe 4(c) Licence koje upućuju na tog Davaoca licence. Ako Sticalac licence stvara Preradu, obavezuje se da, na zahtev bilo kog Izvornog autora, u meri u kojoj je moguće, ukloni iz Prerade sva priznanja autorstva iz odredbe 4(c) Licence koja upućuju na tog Izvornog autora.
         </li>
         <li>
          Sticalac licence se obavezuje da Distribuira i Javno saopštava Preradu samo pod uslovima: (i) ove Licence; (ii) kasnije verzije  ove Licence s istim elementima ove Licence; (iii) izvorne (Unported) Creative Commons licence ili druge nacionalne Creative Commons licence (ove ili kasnije verzije) s istim elementima ove Licence (npr. „autorstvo – deliti pod istim uslovima“ 3.0 SAD).; (iv) Creative Commons Kompatibilne Licence. Ako Sticalac licence licencira Preradu nekom od licenci pod (iv), Sticalac licence prihvata obaveze iz te licence. Ako Sticalac licence licencira Preradu nekom od licenci pod (i), (ii) ili (iii) („Merodavna Licenca“), Sticalac licence prihvata obaveze iz Merodavne Licence, u celini, kao i sledeće odredbe: (I) Sticalac licence se obavezuje da kopiju ili internet adresu (Uniform Resource Identifier - URI) Merodavne Licence, unese u svaki primerak Prerade koji Distribuira i Javno saopštava; (II) Sticalac licence ne može da nudi ili zahteva uslove u vezi s Preradom kojima se ograničavaju uslovi Merodavne Licence ili prava prijemnika garantovana Merodavnom Licencom; (III) Sticalac licence ne može da promeni ili ukloni navode koji se odnose na Merodavnu Licencu ili upozorenja o jemstvu ni s jednog primerka Dela unetog u Preradu koju Distribuira ili Javno saopštava; (IV) Sticalac licence ne može da Distribuira i Javno saopštava Preradu s nekom od tehnoloških mera kojima se prijemniku ograničavaju prava garantovana Merodavnom Licencom. Sve odredbe 4(b) se odnose i na Preradu unetu u Zbirku, ali se ne zahteva da je Zbirka, u celini, licencirana pod uslovima Merodavne Licence.
         </li>
         <li>
          Sticalac licence se obavezuje da Distribuira ili Javno saopštava Delo, Preradu ili Zbirku u skladu s odredbom 4(a), sa svim postojećim i nepromenjenim naznakama o nosiocu prava i da prizna pravo autorstva Izvornom autoru, primereno medijima ili sredstvima kojima se služi, naznačenjem: (i) imena Izvornog autora (ili pseudonima ili znaka, ukoliko ga koristi), ako je navedeno, i/ili  naziva nosioca autorskog ili srodnog prava, ili izdavača („Naznačeni nosioci prava“), ako je naziv naveden; (ii) naslova Dela, ako je naveden; (iii) u razumnoj meri, internet adresu (Uniform Resource Identifier - URI) koju je naznačio Davalac licence kao svoju vezu sa Delom, ako ta adresa ne upućuje na priznanje autorstva Izvornom autoru, naznake o nosiocu prava ili na podatke o licenciranju Dela; i, (iv) u skladu s odredbom 3(b), ako je reč o Preradi, Sticalac licence se obavezuje da prizna autorstvo Izvornom autoru i način korišćenja izvornog dela u Preradi (npr. „Francuski prevod Dela, koje je napisao Izvorni autor“, ili „Scenario prema izvornom Delu, koje je napisao Izvorni autor“). Priznanja autorstva i naznake nosioca prava iz odredbe 4(c) mogu se uneti na neki od primerenih načina, ali u slučaju Prerade ili Zbirke moraju se pojaviti u isto vreme, u istoj meri, na istom mestu i na isti način kao sva ostala priznanja autorstva i naznake nosioca prava. Radi otklanjanja zablude, Sticalac licence se obavezuje da priznanja i naznake upotrebi samo radi priznanja autorstva i naznačenja nosioca prava u skladu s ovom odredbom, kao i da korišćenjem Dela, sebe ili svoju upotrebu Dela, ni prećutno ni izričito, ne dovodi u vezu s autorstvom ili pravom nosioca, pokroviteljstvom ili jemstvom Izvornog autora, Davaoca licence i/ili Naznačenog nosioca prava, bez njihove posebne, izričite i pismene saglasnosti.
         </li>
         <li>
          Radi otklanjanja zablude: Ograničenja predviđena odredbama 4(a), 4(b) i 4(c) se ne primenjuju na sui generis pravo na bazu podataka.
         </li>
         <li>
          Ako Sticalac licence Umnožava, Distribuira ili Javno saopštava Delo, posebno ili kao sastavni deo Prerade ili Zbirke, Sticalac licence se obavezuje da poštuje moralna prava     Izvornog autora i interpretatora, uključujući ugled i čast, u meri u kojoj su priznata i u kojoj nisu podložna odricanju po merodavnom pravu.
         </li>
        </ol>
        <p>
         <strong>
          5. Jemstva
         </strong>
        </p>
        <p>
         AKO PISMENIM SPORAZUMOM UGOVORNIH STRANA LICENCE ILI MERODAVNIM PRAVOM NIJE DRUGAČIJE ODREĐENO, DAVALAC LICENCE DAJE NA RASPOLAGANJE DELO ONAKVO KAKVO JESTE BEZ IKAKVIH GARANCIJA I JEMSTAVA U VEZI S PRAVIMA USTUPLJENIM OVOM LICENCOM.
        </p>
        <p>
         <strong>
          6. Ograničenje odgovornosti
         </strong>
        </p>
        <p>
         DAVALAC LICENCE NE ODGOVARA ZA ŠTETU POVODOM LICENCE ILI KORIŠĆENJA DELA, OSIM AKO ISKLJUČENJE ODGOVORNOSTI NIJE PREDVIĐENO ZAKONOM.
        </p>
        <p>
         <strong>
          7. Prestanak važenja
         </strong>
        </p>
        <ol type="a">
         <li>
          Licenca, prava i obaveze iz Licence automatski prestaju da važe povredom bilo koje odredbe Licence (npr. Javnim saopštavanjem Dela bez priznanja prava autorstva kako je predviđeno odredbom  4(c)). Prema fizičkim i pravnim licima kojima su ustupljena prava na Preradu ili Zbirku po Licenci, čiji je osnov ova Licenca, odredbe Licence ne prestaju da važe, ako ova lica nisu  prekršila odredbe Licence. Odredbe članova 1, 2, 5, 6, 7 i 8 ostaju na snazi nezavisno od povrede Licence.
         </li>
         <li>
          Licenca je na pravnoj snazi tokom ukupnog trajanja autorskog ili drugog merodavnog prava. Nezavisno od toga i bez obaveštavanja Sticaoca licence, Davalac licence zadržava pravo da objavi Delo pod drugačijim licencnim uslovima ili da u vreme važenja Licence prestane da distribuira Delo pod uslovom da na taj način ne prestaje da važi ova Licenca (ili druge licence, čiji je osnov ova Licenca), i da ova Licenca u celini ostaje na snazi, ako nije prestala da važi na osnovu prethodne odredbe.
         </li>
        </ol>
        <p>
         <strong>
          8. Završne odredbe
         </strong>
        </p>
        <ol type="a">
         <li>
          Tokom svakog Distribuiranja ili Javnog saopštavanja Dela ili Zbirke od strane Sticaoca licence, Davalac licence, povodom Dela, nudi prijemniku ugovor o licenci s istim odredbama i pod istim uslovima predviđenim ovom Licencom.
         </li>
         <li>
          Tokom svakog Distribuiranja ili Javnog saopštavanja Prerade od strane Sticaoca licence, Davalac licence, povodom izvornog dela, nudi  prijemniku ugovor o licenci s istim odredbama i pod istim uslovima predviđenim ovom Licencom.
         </li>
         <li>
          Ako je neka odredba Licence po merodavnom pravu ništava ili neizvršiva, neće uticati na valjanost i izvršivost ostalih odredaba Licence, i tumačiće se samo u stepenu koji je čini valjanom i izvršivom, bez dodatnog sporazuma ugovornih strana.
         </li>
         <li>
          Odstupanje od bilo koje odredbe Licence pristankom ili odricanjem nema  pravno dejstvo bez pismene izjave i potpisa ovlašćene strane.
         </li>
         <li>
          Licenca predstavlja potpun ugovor između Davaoca licence i Sticaoca licence povodom ustupanja prava na Delo iz Licence obuhvatajući i elemente usmenog i pisanog predugovora. Davalac licence ne prihvata dodatne odredbe na osnovu usmenog sporazuma sa Sticaocem licence. Licenca ne može biti promenjena bez posebne pismene saglasnosti volja ugovornih strana.
         </li>
        </ol>
        <!-- BREAKOUT FOR CC NOTICE. NOT A PART OF THE LICENSE -->
        <blockquote>
         <h3>
          Napomene Creative Commons
         </h3>
         <p>
          Creative Commons nije ugovorna strana ove Licence i ne daje nikakva jemstva u vezi s Delom. Creative Commons ne odgovara ni za kakvu štetu Davaocu licence, Sticaocu licence i trećim licima povodom ustupljenih prava. Bez obzira na prethodne dve napomene, ako se Creative Commons izričito naznači kao Davalac licence po ovoj Licenci, imaće sva prava i obaveze Davaoca licence.
         </p>
         <p>
          Osim obaveštavanja javnosti da je Delo licencirano pod uslovima CCJL, ugovorne strane i treća lica ne mogu da koriste naziv „Creative Commons“, drugog zaštitnog znaka ili logotipa Creative Commons bez pismene saglasnosti Creative Commons. Svaka pravilna upotreba mora biti usaglašena s važećim uputstvima Creative Commons o upotrebi zaštitnog znaka ili logotipa koja su objavljena na internet strani Creative Commons ili se naknadno dostavljaju, po zahtevu zainteresovanih lica, na drugi način. Radi otklanjanja zablude, ova zabrana ne čini sastavni deo ugovornih odredbi ove Licence.
         </p>
         <p>
          Kontakt s Creative Commons može se uspostaviti na:
          <a href="https://creativecommons.org">
           https://creativecommons.org/
          </a>
          .
         </p>
        </blockquote>
       </div>
      </h2>
     </div>
    </div>
    <div class="notice-bottom" id="notice-about-cc-and-trademark">
     <h2 class="icon-attach fa-info">
      About Creative Commons
     </h2>
     <p>
      Creative Commons is not a party to its public licenses. Notwithstanding, Creative Commons may elect to apply one of its public licenses to material it publishes and in those instances will be considered the "Licensor." The text of the Creative Commons public licenses is dedicated to the public domain under the
      <a href="/publicdomain/zero/1.0/">
       CC0 Public Domain Dedication
      </a>
      . Except for the limited purpose of indicating that material is shared under a Creative Commons public license or as otherwise permitted by the Creative Commons policies published at
      <a href="/policies/">
       creativecommons.org/policies
      </a>
      , Creative Commons does not authorize the use of the trademark "Creative Commons" or any other trademark or logo of Creative Commons without its prior written consent including, without limitation, in connection with any unauthorized modifications to any of its public licenses or any other arrangements, understandings, or agreements concerning use of licensed material. For the avoidance of doubt, this paragraph does not form part of the public licenses.
     </p>
     <p>
      Creative Commons may be contacted at
      <a href="//creativecommons.org/">
       creativecommons.org
      </a>
      .
     </p>
    </div>
    <p>
     Creative Commons is the nonprofit behind the open licenses and other legal tools that allow creators to share their work. Our legal tools are free to use.
    </p>
    <ul>
     <li>
      <a href="/about/">
       Learn more about our work
      </a>
     </li>
     <li>
      <strong>
       <a href="/share-your-work/cclicenses/">
        Learn more about CC Licensing
       </a>
      </strong>
     </li>
     <li>
      <a href="/donate/">
       Support our work
      </a>
     </li>
     <li>
      <a href="/choose/">
       Use the license for your own material.
      </a>
     </li>
     <li>
      <a href="/licenses/list.sr-latn">
       Licenses List
      </a>
     </li>
     <li>
      <a href="/publicdomain/list.sr-latn">
       Public Domain List
      </a>
     </li>
    </ul>
   </div>
  </main>
  <footer>
   <a class="identity-logo" href="/">
    Creative Commons
   </a>
   <nav class="footer-menu">
    <ul>
     <li>
      <a href="/about/contact">
       Contact
      </a>
     </li>
     <li>
      <a href="https://mail.creativecommons.org/subscribe" target="_blank">
       Newsletter
      </a>
     </li>
     <li>
      <a href="/privacy">
       Privacy
      </a>
     </li>
     <li>
      <a href="/policies">
       Policies
      </a>
     </li>
     <li>
      <a href="/terms">
       Terms
      </a>
     </li>
    </ul>
   </nav>
   <div class="contact">
    <!-- this area lacks a heading? -->
    <h2>
     Contact Us
    </h2>
    <p>
     Creative Commons  PO Box 1866, Mountain View, CA 94042
    </p>
    <p>
     <a href="mailto:info@creativecommons.org">
      info@creativecommons.org
     </a>
    </p>
    <p>
     <a href="tel:+14154296753">
      +1-415-429-6753
     </a>
    </p>
    <nav class="social-menu">
     <ul>
      <!-- <li><a class="icon-replace fa-instagram" href="#">Instagram</a></li> -->
      <li>
       <a class="icon-replace fa-twitter" href="https://twitter.com/creativecommons" target="_blank">
        Twitter
       </a>
      </li>
      <li>
       <a class="icon-replace fa-mastodon" href="https://mastodon.social/@creativecommons" target="_blank">
        Mastodon
       </a>
      </li>
      <li>
       <a class="icon-replace fa-facebook" href="https://www.facebook.com/creativecommons" target="_blank">
        Facebook
       </a>
      </li>
      <li>
       <a class="icon-replace fa-linkedin" href="https://www.linkedin.com/company/creative-commons/" target="_blank">
        LinkedIn
       </a>
      </li>
     </ul>
    </nav>
   </div>
   <div class="subscribe">
    <h2>
     Subscribe to our Newsletter
    </h2>
    <form action="https://creativecommons.us4.list-manage.com/subscribe/post?u=fd30364b6577b471373d6076c&amp;id=4603fe102a" class="validate newsletter" id="mc-embedded-subscribe-form" method="post" name="mc-embedded-subscribe-form" novalidate target="_blank">
     <input class="email input" id="mce-EMAIL" name="EMAIL" placeholder="Your email" required type="email" value>
     <!-- real people should not fill this in and expect good things - do not remove this or risk form bot signups-->
     <div aria-hidden="true" style="position: absolute; left: -5000px">
      <input name="b_fd30364b6577b471373d6076c_4603fe102a" tabindex="-1" type="text" value>
     </div>
     <input class="button small" id="mc-embedded-subscribe" type="submit" value="subscribe">
    </form>
   </div>
   <div class="donate">
    <h2>
     Support Our Work
    </h2>
    <p>
     Our work relies on you! Help us keep the Internet free and open.
    </p>
    <a class="donate icon-attach cc-heart-filled" href="https://www.classy.org/give/313412/#!/donation/checkout?c_src=website&amp;c_src2=top-of-page-banner" target="_blank">
     Donate Now
    </a>
   </div>
   <div class="license">
    <p>
     Except where otherwise
     <a href="/policies/#license">
      noted
     </a>
     , content on this site is licensed under a
     <a href="/licenses/by/4.0/">
      Creative Commons Attribution 4.0 International license
     </a>
     . Icons by
     <a href="https://fontawesome.com/" target="_blank">
      Font Awesome
     </a>
     .
    </p>
    <svg>
     <use href="/wp-content/themes/vocabulary-theme/vocabulary/svg/cc/icons/cc-icons.svg#cc-logo">
     </use>
    </svg>
    <svg>
     <use href="/wp-content/themes/vocabulary-theme/vocabulary/svg/cc/icons/cc-icons.svg#cc-by">
     </use>
    </svg>
   </div>
  </footer>
  <script src="/wp-content/themes/vocabulary-theme/vocabulary/js/vocabulary.js">
  </script>
 </body>
</html>
