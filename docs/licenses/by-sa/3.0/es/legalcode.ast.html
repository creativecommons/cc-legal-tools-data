<!DOCTYPE html>
<html dir="ltr" lang="ast">
 <head about>
  <meta charset="utf-8">
  <meta content="width=device-width, initial-scale=1.0" name="viewport">
  <title>
   Código legal - Reconocencia-CompartirIgual 3.0 España
 - Creative Commons
  </title>
  <link href="https://creativecommons.org/licenses/by-sa/3.0/es/legalcode.ast" rel="canonical">
  <!-- Default: español -->
  <link href="legalcode.es" hreflang="x-default" rel="alternate">
  <!-- aranés -->
  <link href="legalcode.oc-aranes" hreflang="oc-aranes" rel="alternate">
  <!-- Basque -->
  <link href="legalcode.eu" hreflang="eu" rel="alternate">
  <!-- català -->
  <link href="legalcode.ca" hreflang="ca" rel="alternate">
  <!-- español -->
  <link href="legalcode.es" hreflang="es" rel="alternate">
  <!-- galego -->
  <link href="legalcode.gl" hreflang="gl" rel="alternate">
  <link href="/wp-content/themes/vocabulary-theme/vocabulary/favicon/favicon.ico" rel="icon" sizes="any">
  <link href="/wp-content/themes/vocabulary-theme/vocabulary/favicon/favicon.svg" rel="icon" type="image/svg+xml">
  <link href="/wp-content/themes/vocabulary-theme/vocabulary/favicon/manifest.webmanifest" rel="manifest">
  <link href="/wp-content/themes/vocabulary-theme/vocabulary/favicon/apple-touch-icon.png" rel="apple-touch-icon" sizes="180x180">
  <link href="/cc-legal-tools/base.css" rel="stylesheet">
  <link href="/cc-legal-tools/legalcode.css" rel="stylesheet">
 </head>
 <body about class="default-page cc-legal-tools bidi-left" typeof>
  <a class="skip-to-content" href="#main-content-marker">
   Saltar al contenido
  </a>
  <!-- Div element used to mount the Explore CC component-->
  <header>
   <div class="masthead">
    <h1>
     <a class="identity-logo" href="/">
      Creative Commons
     </a>
    </h1>
    <button class="expand-menu">
     Menu
    </button>
    <!-- below menu is not final items, for testing only -->
    <nav class="primary-menu">
     <ul>
      <li>
       <a href="/about/team">
        Who We Are
       </a>
      </li>
      <li>
       <a href="/about">
        What We Do
       </a>
      </li>
      <li>
       <a href="/about/cclicenses/">
        Licenses and Tools
       </a>
      </li>
      <li>
       <a href="/blog">
        Blog
       </a>
      </li>
      <li>
       <a href="/about/support-cc/">
        Support Us
       </a>
      </li>
     </ul>
    </nav>
    <nav class="ancilliary-menu">
     <ul>
      <li>
       <span class="locale icon-attach fa-globe">
        <select id="languages-dropdown">
         <option disabled>
          Languages available
         </option>
         <option data-link="legalcode.oc-aranes" id="option-oc-aranes" value="oc-aranes">
          aranés
         </option>
         <option data-link="legalcode.ast" id="option-ast" selected value="ast">
          asturianu
         </option>
         <option data-link="legalcode.eu" id="option-eu" value="eu">
          Basque
         </option>
         <option data-link="legalcode.ca" id="option-ca" value="ca">
          català
         </option>
         <option data-link="legalcode.es" id="option-es" value="es">
          español
         </option>
         <option data-link="legalcode.gl" id="option-gl" value="gl">
          galego
         </option>
        </select>
       </span>
      </li>
      <script src="/cc-legal-tools/language-dropdown.js">
      </script>
      <li>
       <a class="search icon-attach fa-search" href="/?s">
        Search
       </a>
      </li>
      <li>
       <a class="donate icon-attach fa-heart" href="https://www.classy.org/give/313412/#!/donation/checkout?c_src=website&amp;c_src2=top-of-page-banner" target="_blank">
        Donate
       </a>
      </li>
      <li>
       <button class="explore">
        Explore CC
       </button>
      </li>
     </ul>
    </nav>
   </div>
   <div class="explore-panel">
    <nav class="explore-menu">
     <ul>
      <li>
       <a href="https://network.creativecommons.org/" target="_blank">
        Global Network
       </a>
       <p>
        Join a  global community working to strengthen the Commons
       </p>
      </li>
      <li>
       <a href="https://certificate.creativecommons.org/" target="_blank">
        Certificate
       </a>
       <p>
        Become an expert in creating and engaging with openly licensed materials
       </p>
      </li>
      <li>
       <a href="https://summit.creativecommons.org/" target="_blank">
        Global Summit
       </a>
       <p>
        Attend our annual event, promoting the power of open licensing
       </p>
      </li>
      <li>
       <a href="/choose" target="_blank">
        Chooser
       </a>
       <p>
        Get help choosing the appropriate license for your work
       </p>
      </li>
      <li>
       <a href="https://search.creativecommons.org/" target="_blank">
        Search Portal
       </a>
       <p>
        Find engines to search openly licensed material for creative and educational reuse
       </p>
      </li>
      <li>
       <a href="https://opensource.creativecommons.org/" target="_blank">
        Open Source
       </a>
       <p>
        Help us build products that maximize creativity and innovation
       </p>
      </li>
     </ul>
    </nav>
   </div>
  </header>
  <span id="main-content-marker">
  </span>
  <main>
   <header>
    <h1>
     Reconocencia-CompartirIgual 3.0 España
    </h1>
    <span class="alt-titles">
     <span class="tool-icons">
      <span class="cc-icon">
       <svg viewbox="0 0 30 30">
        <use href="/wp-content/themes/vocabulary-theme/vocabulary/svg/cc/icons/cc-icons.svg#cc-logo">
        </use>
       </svg>
      </span>
      <span class="cc-icon">
       <svg viewbox="0 0 30 30">
        <use href="/wp-content/themes/vocabulary-theme/vocabulary/svg/cc/icons/cc-icons.svg#cc-by">
        </use>
       </svg>
      </span>
      <span class="cc-icon">
       <svg viewbox="0 0 30 30">
        <use href="/wp-content/themes/vocabulary-theme/vocabulary/svg/cc/icons/cc-icons.svg#cc-sa">
        </use>
       </svg>
      </span>
     </span>
     <span class="tool-identifier">
      CC BY-SA 3.0 ES
     </span>
    </span>
    <h2>
     Código legal
    </h2>
   </header>
   <div class="content">
    <div class="tool-meta">
     <div class="meta-box">
      <article class="canonical-url">
       <h2>
        Canonical URL
       </h2>
       <a href="https://creativecommons.org/licenses/by-sa/3.0/es/">
        https://creativecommons.org/licenses/by-sa/3.0/es/
       </a>
      </article>
      <article class="formats">
       <h2>
        Other formats
       </h2>
       <ul>
        <li>
         <a href="rdf">
          RDF/XML
         </a>
        </li>
       </ul>
      </article>
     </div>
     <div class="alt-view">
      <a href="deed.es">
       See the deed
      </a>
     </div>
    </div>
    <p>
     Versión 3.0 •
See the
     <a href="/legal-code-errata/">
      errata page
     </a>
     for any corrections and the date of change
    </p>
    <div class="notice-top" id="notice-newer-license">
     <h2 class="icon-attach fa-info">
      Notice
     </h2>
     <p>
      This is an older version of this license. Compared to previous versions, the 4.0 versions of all CC licenses are
      <a href="/version4/">
       more user-friendly and more internationally robust
      </a>
      . If you are
      <a href="/choose/">
       licensing your own work
      </a>
      , we strongly recommend the use of the 4.0 license instead:
      <a href="../../4.0/legalcode.es">
       Código legal - Atribución/Reconocimiento-CompartirIgual 4.0 Internacional
      </a>
     </p>
    </div>
    <div id="legal-code-body">
     <div id="plain-text-marker">
      <h2 class="padding-bottom-normal b-header">
       Reconocencia-CompartirIgual 3.0 España
       <div id="deed-main-content">
        <blockquote>
         CREATIVE COMMONS CORPORATION NUN YE UN DESPACHU D'ABOGAOS Y NUN UFIERTA SERVICIOS XURÍDICOS. L'ESPARDIMIENTU D'ESTA LLICENCIA NUN CREA UNA RELLACIÓN ABOGÁU-VECERU. CREATIVE COMMONS UFIERTA ESTA INFORMACIÓN COMO YE (ON AN "AS-IS" BASIS). CREATIVE COMMONS NUN UFRE SEGURANZA DALGUNA NO QUE CINCA A LA INFORMACIÓN UFIERTADA, NIN FAI DE SO RESPONSABILIDÁ DALGUNA POR DAÑOS PRODUCÍOS POL SO USU.
        </blockquote>
        <h3>
         <em>
          Llicencia
         </em>
        </h3>
        <p>
         LA OBRA O LA PRESTACIÓN (ACORDIES COLO QUE SE DEFINE MÁS ALANTRE) DASE BAXO LOS TÉRMINOS D'ESTA LLICENCIA PÚBLICA DE CREATIVE COMMONS (
         <strong>
          <em>
           CCPL
          </em>
         </strong>
         O
         <strong>
          <em>
           LLICENCIA
          </em>
         </strong>
         ). LA OBRA O LA PRESTACIÓN TA PROTEXIDA POLA LLEI ESPAÑOLA DE PROPIEDÁ INTELECTUAL Y/O CUALESQUIER OTRES NORMES QUE SEYAN D'USU. PROHÍBESE CUALQUIER USU DE LA OBRA O LA PRESTACIÓN DIFERENTE A LO AUTORIZAO CON ESTA LLICENCIA O LO CONSEÑAO NA LLEI DE PROPIEDÁ INTELECTUAL.
        </p>
        <p>
         AL TRAVIÉS DEL EXERCICIU DE CUALQUIER DRECHU SOBRE LA OBRA O LA PRESTACIÓN, USTÉ ACEUTA Y DA'L PRESTE A LES LLENDES Y OBLIGACIONES D'ESTA LLICENCIA, ENSIN PERXUICIU DE LA NECESIDÁ DE CONSENTIMIENTU ESPRESU EN CASU DE QUE SE RUEMPAN ENANTES LOS TÉRMINOS DE LA MESMA. EL LLICENCIADOR DA-Y LOS DRECHOS CONTENÍOS NESTA LLICENCIA, SIEMPRE QU’USTÉ ACEUTE LOS PRESENTES TÉRMINOS Y CONDICIONES.
        </p>
        <p>
         <strong>
          1. Definiciones
         </strong>
        </p>
        <ol type="a">
         <li>
          La
          <strong>
           <em>
            obra
           </em>
          </strong>
          ye la creación lliteraria, artística o científica ufiertada baxo los términos d'esta llicencia.
         </li>
         <li>
          Nesta llicencia considérase una
          <strong>
           <em>
            prestación
           </em>
          </strong>
          cualquier interpretación, execución, fonograma, grabación audiovisual, emisión o tresmisión, semeya namái o otros oxetos protexíos poles lleis de propiedá intelectual n'usu que seyan d'aplicación.
         </li>
         <li>
          L'aplicación d'esta llicencia a una
          <strong>
           <em>
            coleición
           </em>
          </strong>
          (definida más alantre) afeutará namái a la so cadarma como forma d'espresión de la escoyeta o disposición de los sos conteníos, ensin estendese a éstos. Nesti casu la coleición tendrá la consideración d'obra a efeutos d’esta llicencia.
         </li>
         <li>
          El
          <strong>
           <em>
            titular orixinariu
           </em>
          </strong>
          ye:
          <ol type="i">
           <li>
            Nel casu d'una obra lliteraria, artística o científica, la persona natural o grupu de persones que fizo la obra.
           </li>
           <li>
            Nel casu d'una obra coleutiva, la persona que la asoleye y esparda col so nome, a nun que se dea ser pautu a la escontra.
           </li>
           <li>
            Nel casu d'una interpretación o execución, l'actor, cantante, músicu, o cualquier otra persona que represente, cante, llea, recite, interprete o execute en cualquier forma una obra.
           </li>
           <li>
            Nel casu d'un fonograma, el productor fonográficu, esto ye, la persona natural o xurídica que, baxo la so iniciativa y responsabilidá, fai per primer vegada una fixación namái sonora de la execución d'una obra o d'otros soníos.
           </li>
           <li>
            Nel casu d'una grabación audiovisual, el productor de la grabación, esto ye, la persona natural o xurídica que tenga la iniciativa y faga de so la responsabilidá de les fixaciones d'un planu o secuencia d'imáxenes, con o ensin soníu.
           </li>
           <li>
            Nel casu d'una emisión o una tresmisión, la entidá de radiodifusión.
           </li>
           <li>
            Nel casu d'una semeya namái, la persona que la fixere.
           </li>
           <li>
            Nel casu d'otros oxetos protexíos pola llexislación de propiedá intelectual vixente, la persona qu'ésta señale.
           </li>
          </ol>
         </li>
         <li>
          Sedrán
          <strong>
           <em>
            obres derivaes
           </em>
          </strong>
          les feches a partir de la llicenciada, como por exemplu: les tornes y adautaciones; les revisiones, actualizaciones y anotaciones; los compendios, resúmenes y estractos; los arreglos musicales y, en xeneral, les tresformaciones d’una obra lliteraria, artística o científica. Pa que nun se plantegue dulda nenguna, si la obra ye una composición musical o grabación de soníos, la sincronización temporal de la obra con una imaxe en movimientu (
          <em>
           synching
          </em>
          ) consideraráse como una obra derivada a efeutos d’esta llicencia.
         </li>
         <li>
          Tendrán la consideración de
          <strong>
           <em>
            coleiciones
           </em>
          </strong>
          la compilación d’obres ayenes, de datos o d’otros elementos independientes como les antoloxíes y les bases de datos que pola escoyeta o disposición de los sos conteníos dean llugar a creaciones intelectuales. L'inxerimientu ensin más d'una obra nuna coleición nun da llugar a una derivada a efeutos d’esta llicencia.
         </li>
         <li>
          El
          <strong>
           <em>
            llicenciador
           </em>
          </strong>
          ye la persona o la entidá qu'ufierta la obra o prestación baxo los términos d'esta llicencia y da-y los drechos d'esplotación de la mesma acordies colo afitao nella.
         </li>
         <li>
          <strong>
           <em>
            Usté
           </em>
          </strong>
          ye la persona o la entidá qu'exercita los drechos concedíos per aciu d'esta llicencia y que nun foi previamente a la escontra de los términos de la mesma no que cinca a la obra o la prestación, o que recibió'l preste espresu del llicenciador d'exercitar los drechos concedíos per aciu d'esta llicencia magar que fore previamente a la escontra.
         </li>
         <li>
          La
          <strong>
           <em>
            tresformación
           </em>
          </strong>
          d'una obra inclúi la so torna, adautación y cualquier otru camudamientu na so forma de mou que surda una obra diferente. La creación que surde de la tresformación d'una obra sedrá una obra derivada.
         </li>
         <li>
          La
          <strong>
           <em>
            reproducción
           </em>
          </strong>
          ye la fixación direuta o indireuta, provisional o permanente, per cualquier mediu y en cualquier forma, de tola obra o de la prestación o de parte d'ella, que permita la so comunicación o l'algame de copies.
         </li>
         <li>
          L'
          <strong>
           <em>
            espardimientu
           </em>
          </strong>
          ye la puesta a disposición del públicu del orixinal o de les copies de la obra o de la prestación, nun soporte tanxible, per aciu de la so venta, alquiler, empréstamu o de cualquier otra forma.
         </li>
         <li>
          La
          <strong>
           <em>
            comunicación pública
           </em>
          </strong>
          ye tou actu pel qu'un grupu de persones, que nun pertenezan al ámbitu domésticu del que la lleve alantre, puea tener accesu a la obra o a la prestación ensin ufierta previa d'exemplares a caúna d'elles. Ye comunicación pública la puesta a disposición del públicu d'obres o de prestaciones per procedimientos alámbricos o inalámbricos, de mou talu que cualquier persona puea llegar a elles dende'l llugar y nel momentu qu'escueya.
         </li>
         <li>
          La
          <strong>
           <em>
            esplotación
           </em>
          </strong>
          de la obra o la prestación inclúi la reproducción, l'espardimientu, la comunicación pública y, nel so casu, la tresformación.
         </li>
         <li>
          Los
          <strong>
           <em>
            elementos de la llicencia
           </em>
          </strong>
          son les carauterístiques principales de la llicencia cola escoyeta fecha pol llicenciador y conseñaes nel títulu d'esta llicencia: Reconocencia, CompartirIgual.
         </li>
         <li>
          Una
          <strong>
           <em>
            llicencia equivalente
           </em>
          </strong>
          ye:
          <ol type="i">
           <li>
            Una versión posterior d'esta llicencia de Creative Commons colos mesmos elementos de llicencia.
           </li>
           <li>
            La mesma versión o una versión posterior d'esta llicencia de cualquier otra xurisdicción reconocida por Creative Commons colos mesmos elementos de la llicencia (exemplu: Reconocencia-CompartirIgual 3.0 Xapón).
           </li>
           <li>
            La mesma versión o una versión posterior de la llicencia de Creative Commons non adautada a denguna xurisdicción (
            <em>
             Unported
            </em>
            ) colos mesmos elementos de la llicencia.
           </li>
           <li>
            Una de les llicencies compatibles qu'apaez en https://creativecommons.org/compatiblelicenses y que foi aprobada por Creative Commons como esencialmente equivalente a esta llicencia porque, a lo menos:
            <ol type="a">
             <li>
              Inxer términos col mesmu propósitu, el mesmu significáu y el mesmu efeutu que los elementos d’esta llicencia.
             </li>
             <li>
              Permite de mou esplícitu que les obres derivaes d’obres suxetes a ella puean ser distribuyíes con esta llicencia, la llicencia de Creative Commons non axustada a nenguna xurisdicción (
              <em>
               Unported
              </em>
              ) o una llicencia de cualquier otra xurisdicción reconocía por Creative Commons, colos sos mesmos elementos de llicencia.
             </li>
            </ol>
           </li>
          </ol>
         </li>
        </ol>
        <p>
         <strong>
          2. Llendes de los drechos.
         </strong>
         Nada nesta llicencia nagua por menguar o restrinxir cualquier llende llegal de los drechos esclusivos del titular de los drechos de propiedá intelectual acordies cola Llei de Propiedá Intelectual o cualesquier otres lleis aplicables, yá seyan derivaos d'usos llexítimos, como la copia privada o la cita, o otres llimitaciones como la que resulta de la primer venta d'exemplares (escosamientu).
        </p>
        <p>
         <strong>
          3. Concesión de llicencia.
         </strong>
         Acordies colos términos y les condiciones d'esta llicencia, el llicenciador da, pel plazu de proteición de los drechos de propiedá intelectual y de baldre, una llicencia d'ámbitu mundial non esclusiva qu'inclúi los drechos que vienen darréu:
        </p>
        <ol type="a">
         <li>
          Drechu de reproducción, espardimientu y comunicación pública de la obra o de la prestación.
         </li>
         <li>
          Drechu a inxerir la obra o la prestación nuna o más coleiciones.
         </li>
         <li>
          Drechu de reproducción, espardimientu y comunicación pública de la obra o de la prestación llícitamente inxerta nuna coleición.
         </li>
         <li>
          Drechu de tresformación de la obra pa facer otra obra derivada siempre que s'incluya nésta una indicación de la tresformación o camudamientu fechu.
         </li>
         <li>
          Drechu de reproducción, espardimientu y comunicación pública d'obres derivaes feches a partir de la obra llicenciada.
         </li>
         <li>
          Drechu a sacar y usar, otra vuelta, la obra o la prestación d'una base de datos.
         </li>
         <li>
          Pa que nun se plantegue dulda nenguna, el titular orixinariu:
          <ol type="i">
           <li>
            Caltién el drechu a cobrar les ganancies o compensaciones previstes por actos d'esplotación de la obra o la prestación, calificaes pola llei como irrenunciables ya inalienables y suxetes a xestión obligatoria coleutiva.
           </li>
           <li>
            Renuncia al drechu esclusivu a cobrar, individualmente o como entidá de xestión coleutiva de drechos, cualquier ganancia que venga d'actos d'esplotación de la obra o prestación qu'usté faiga.
           </li>
          </ol>
         </li>
        </ol>
        <p>
         Estos drechos puen exercitase en tolos medios y formatos, tanxibles o intanxibles conocíos nel momentu de la concesión d’esta llicencia. Los drechos mentaos incluyen el drechu a facer los cambeos que se precisen téunicamente pal exerciciu de los drechos n'otros medios y formatos. Tolos drechos non concedíos a costafecha pol llicenciador queden reservaos, incluyendo, a títulu enunciativu pero non llimitativu, los drechos morales irrenunciables reconocíos pola llei que s’aplica. Na midida na que'l llicenciador tenga drechos esclusivos previstos pola llei nacional n'usu qu'implementa la direutiva europea en materia de drechu
         <em>
          sui generis
         </em>
         sobre bases de datos, renuncia a costafecha a los mentaos drechos esclusivos.
        </p>
        <p>
         <strong>
          4. Restricciones.
         </strong>
         La concesión de drechos que supón esta llicencia ta suxeta y llendada a estes restricciones:
        </p>
        <ol type="a">
         <li>
          Usté pue reproducir, esparder o comunicar públicamente la obra o prestación namái baxo los términos d'esta llicencia y tien qu'incluyir una copia de la mesma, o'l so Identificador Uniforme de Recursu (URI). Usté nun pue ufiertar o imponer nenguna condición sobre la obra o prestación que camude o restrinxa los términos d'esta llicencia o l'exerciciu de los sos drechos per parte de los concesionarios de la mesma. Usté nun pue sollicenciar la obra o prestación. Usté tien que caltener intautes toles anuncies que se venceyen con esta llicencia y cola ausencia de garantíes. Usté nun pue reproducir, esparder o comunicar públicamente la obra o prestación con midíes teunolóxiques que controlen l'accesu o l'usu d'un mou que vaya a la escontra de los términos d'esta llicencia. Esta estaya 4.a tamién se venceya cola obra o prestación que ta dientro d'una coleición, pero nun lleva arreyao qu'ésta nel so conxuntu quede o tenga que quedar suxeta automáticamente a los términos de la mesma. Nel casu de que se-y pida, llueu d'una comunicación del llicenciador, si usté inxerta la obra nuna coleición y/o fai una obra derivada, habrá de desaniciar, na midida de lo posible, cualquier creitu requeríu na estaya 4.c.
         </li>
         <li>
          Usté pue esparder o comunicar públicamente una obra derivada nel sen d'esta llicencia namái baxo los términos de la mesma o otra llicencia equivalente. Si usté usa esta mesma llicencia tien qu'incluyir una copia o bien el so URI, con cada obra derivada qu'usté esparda o comunique públicamente. Usté nun pue ufiertar o imponer términu nengún no que cinca a la obra derivada que camude o restrinxa los términos d'esta llicencia o l'exerciciu de los sos drechos per parte de los concesionarios de la mesma. Usté tien que caltener intactes toles anuncies que falen d'esta llicencia y de l'ausencia de garantíes cuando esparda o comunique públicamente la obra derivada. Usté nun pue ufiertar o afitar nengún términu no que cinca a les obres derivaes o les sos tresformaciones que camuden o restrinxan los términos de esta llicencia o l'exerciciu de los sos drechos per parte de los concesionarios de la mesma. Usté nun pue reproducir, esparder o comunicar públicamente la obra derivada con midíes teunolóxiques que controlen l'accesu o'l so usu de la obra d'una manera contraria a los términos de esta llicencia. Si usa una llicencia equivalente tendrá que cumplir colos requisitos qu'ésta afite cuando esparda o comunique públicamente la obra derivada. Toes estes condiciones aplíquense a una obra derivada como inxerta nuna coleición, pero nun lleva venceyao qu'ésta tenga qu'afitase a los términos d'esta llicencia.
         </li>
         <li>
          Si usté reproduz, distribúi o da a la conocencia pública la obra o la prestación, una coleición que la inxerte o cualquier obra derivada, tien que caltener intautes toles anuncies sobre la propiedá intelectual y afitar d'un mou razonable acordies col mediu o los medios qu'usté tea emplegando:
          <ol type="i">
           <li>
            El nome del autor orixinal, o'l nomatu si ye'l casu, asina como'l del titular orixinariu, si se-y apurre.
           </li>
           <li>
            El nome d'aquelles partes (por exemplu: institución, publicación, revista) que'l titular orixinariu y/o'l llicenciador escueyen pa ser reconocíos na anuncia llegal, les condiciones d'usu, o d'otru mou acionáu.
           </li>
           <li>
            El títulu de la obra o la prestación si se-y apurre.
           </li>
           <li>
            L'URI, si lu hai, que'l llicenciador especifique pa ser venceyáu a la obra o la prestación, a nun ser qu'esi URI nun se refiera a l'anuncia llegal o a la información de la llicencia de la obra o la prestación
           </li>
           <li>
            Nel casu d'una obra derivada, una anuncia qu'identifique la tresformación de la obra na obra derivada (p. ex., "torna al castellán de la obra d'Autor Orixinal," o "guión basáu na obra orixinal d'Autor Orixinal").
           </li>
          </ol>
          Esta reconocencia ha facese de mou acionáu. Nel casu d'una obra derivada o incorporación nuna coleición, estos creitos tendrán qu'apaecer como mínimo nel mesmu llugar onde tean los correspondientes a otros autores o titulares y de mou asemeyáu a los mesmos. Pa que nun se plantegue dulda nenguna, los creitos que se pidan nesta seición namái s'emplegarán a efeutos d'atribución de la obra o la prestación acordies colo conseñao enantes. Ensin tener enantes un permisu per escrito, usté nun pue afirmar nin dar a entender nin implícita nin esplícitamente nenguna venceya, patrociniu o preste per parte del titular orixinariu, el llicenciador y/o les partes reconocíes hacia usté o hacia l'usu que fai de la obra o la prestación.
         </li>
         <li>
          Pa que nun se plantegue dulda nenguna, tien que facese notar que les llendes afitaes enantes (estayes 4.a, 4.b y 4.c) nun son d'aplicación a aquelles partes de la obra o la prestación oxetu d'esta llicencia que namái puean ser protexíes al traviés del drechu
          <em>
           sui generis
          </em>
          sobre bases de datos, recoyíu pola llei nacional n'usu, implementando la direutiva europea de bases de datos.
         </li>
        </ol>
        <p>
         <strong>
          5. Lliberación de responsabilidá
         </strong>
        </p>
        <p>
         A NUN SER QUE SE PAUTE ENTE LES PARTES, EL LLICENCIADOR UFIERTA LA OBRA O LA PRESTACIÓN TALAMENTE (ON AN "AS-IS" BASIS) Y NUN DA SEGURANZA NENGUNA DE CUALQUIER TIPU NO QUE CINCA A LA OBRA O LA PRESTACIÓN O DE LA ESISTENCIA O FALTA D'ERRORES QUE PUEAN O NON SER DESCUBIERTOS. DELLES XURISDICCIONES NUN DEXEN REFUGAR ESTES GARANTÍES, POR ESO'L REFUGAMIENTU PUE NUN SE-Y D'APLICACIÓN A USTÉ.
        </p>
        <p>
         <strong>
          6. Llende de responsabilidá.
         </strong>
         A NUN SER QUE LO CONSEÑE ESPRESA YA IMPERATIVAMENTE LA LLEI N'USU, EN NENGÚN CASU’L LLICENCIADOR SEDRÁ RESPONSABLE ÉNTE USTÉ POLOS DAÑOS RESULTANTES, XENERALES O ESPECIALES (INCLUYÍU'L DAÑU QU'APRUZ Y EL LLUCRU CESANTE), FORTUITOS O CAUSALES, DIREUTOS O INDIREUTOS, PRODUCÍOS EN RELLACIÓN CON ESTA LLICENCIA O L'USU DE LA OBRA O LA PRESTACIÓN, INCLUSIVE SI'L LLICENCIADOR TUVIERE INFORMÁU DE LA POSIBILIDÁ D'ESOS DAÑOS.
        </p>
        <p>
         <strong>
          7. Pieslle de la llicencia
         </strong>
        </p>
        <ol type="a">
         <li>
          Esta llicencia y la concesión de los drechos que contién cesarán automáticamente en casu de cualquier incumplimientu de los términos de la mesma. Sicasí, les persones o entidaes que recibieren d'usté obres derivadas o coleiciones baxo esta llicencia, nun verán les sos llicencies pesllaes, siempre qu'eses persones o entidaes caltengan dafechu'l cumplimientu d'esta llicencia. Les estayes 1, 2, 5, 6, 7 y 8 caltendránse vixentes anque fine esta llicencia.
         </li>
         <li>
          Acordies coles condiciones y términos anteriores, la concesión de drechos d'esta llicencia caltendráse per tol plazu de proteición de los drechos de propiedá intelectual acordies cola llei n'usu. Magar lo anterior, el llicenciador guarda'l drechu a esparder o espublizar la obra o la prestación en condiciones estremaes a les presentes, o de retirar la obra o la prestación en cualquier momentu. Sicasí, ello nun supón dar por acabada esta llicencia (o cualquier otra llicencia que fuere dada, o fixere falta conceder, baxo los términos d'esta llicencia), que siguirá n'usu y con efeutos completos a nun ser que pesllare acordies colo afitao primero, ensin perxuiciu del drechu moral d'arrepentimientu nos términos reconocíos pola llei de propiedá intelectual d'aplicación.
         </li>
        </ol>
        <p>
         <strong>
          8. Mestura
         </strong>
        </p>
        <ol type="a">
         <li>
          Cada vegada qu'usté faiga cualquier tipu d'esplotación de la obra o la prestación, o d'una coleición na que tea, el llicenciador ufierta a los terceros y socesivos llicenciatarios la concesión de drechos sobre la obra o la prestación nes mesmes condiciones y términos que la llicencia qu'a usté se-y concede.
         </li>
         <li>
          Cada vegada qu'usté faiga cualquier tipu d'esplotación d'una obra derivada, el llicenciador ufierta a los terceros y socesivos llicenciatarios la concesión de drechos sobre la obra oxetu d'esta llicencia nes mesmes condiciones y términos que la llicencia qu'a usté se-y concede.
         </li>
         <li>
          Si dalguna disposición d'esta llicencia resulta inválida o inaplicable acordies cola Llei n'usu, nun afeutará al valir o aplicabilidá del restu de los términos d'esta llicencia y, ensin denguna aición de más por cualquier de les partes d'esti alcuerdu, esta disposición entenderáse anovada no estrictamente necesario pa facer qu'esta disposición seya válida y executiva.
         </li>
         <li>
          Nun s'entenderá qu'hai renuncia al respeutive de dalgún términu o disposición d’esta llicencia, nin que se consiente frayadura denguna de la mesma, a nun ser que tal renuncia o consentimientu se conseñe per escrito y lleve la robla de la parte que renuncie o consienta.
         </li>
         <li>
          Esta llicencia ye dafechu l'acuerdu ente les partes no que cinca a la obra o la prestación oxetu de la llicencia. Nun valen interpretaciones, alcuerdos o condiciones al respeutive de la obra o la prestación que nun tean especificaos a costafecha nesta llicencia. El llicenciador nun tará obligáu por denguna disposición complementaria que puea apaecer en cualquier comunicación que-y faiga llegar usté. Esta llicencia nun se pue camudar ensin l'alcuerdu mutuu per escrito ente'l llicenciador y usté.
         </li>
        </ol>
        <!-- BREAKOUT FOR CC NOTICE.  NOT A PART OF THE LICENSE -->
        <blockquote>
         <h3>
          Anuncia de Creative Commons
         </h3>
         <p>
          Creative Commons nun ye parte d'esta llicencia y nun ufierta seguranza nenguna en rellación cola obra o la prestación. Creative Commons nun sedrá responsable frente a usté o a cualquier parte, per cualquier dañu fechu, incluyendo, pero ensin llendase namái a ellos, daños xenerales o especiales (incluyíu'l dañu qu'apruz y el llucru cesante), fortuitos o causales, en rellación con esta llicencia. A pesar de les dos (2) oraciones anteriores, si Creative Commons s'identificó arréimente como'l llicenciador, tendrá tolos drechos y obligaciones del llicenciador.
         </p>
         <p>
          A nun ser pal propósitu llendáu d'indicar al públicu que la obra o la prestación ta llicenciada baxo la CCPL, nenguna parte emplegará la marca rexistrada "Creative Commons" o cualquier marca rexistrada o denomación rellacionada con "Creative Commons" ensin el so preste per escrito. Cualquier usu permitíu fadráse acordies coles pautes vixentes en cada momentu sobre l'usu de la marca rexistrada por "Creative Commons", mientres que s'asoleyen na so web (website) o s'ufierten pidiéndoles enantes. Pa que nun se plantegue dulda nenguna, estes restricciones nel usu de la marca nun formen parte d'esta llicencia.
         </p>
         <p>
          Pue empobinase a Creative Commons en:
          <a href="https://creativecommons.org/">
           https://creativecommons.org/
          </a>
          .
         </p>
        </blockquote>
       </div>
      </h2>
     </div>
    </div>
    <div class="notice-bottom" id="notice-about-cc-and-trademark">
     <h2 class="icon-attach fa-info">
      About Creative Commons
     </h2>
     <p>
      Creative Commons no es una parte en sus licencias públicas. No obstante, Creative Commons puede optar por aplicar una de sus licencias públicas al material que publica y en estos casos debe ser considerado como el "Licenciante". El texto de las licencias públicas de Creative Commons está dedicado al dominio público bajo una licencia
      <a href="/publicdomain/zero/1.0/legalcode.es">
       CC0 de Dedicación al Dominio Público
      </a>
      . Excepto con el propósito limitado de indicar que el material se comparte bajo una licencia pública de Creative Commons o según lo permitido por las políticas de Creative Commons publicadas en
      <a href="/policies/">
       creativecommons.org/policies
      </a>
      , Creative Commons no autoriza el uso de la marca "Creative Commons" o cualquier otra marca o logotipo de Creative Commons sin su consentimiento previo por escrito, incluso, de manera enunciativa y no taxativa, en relación con modificaciones no autorizadas de cualquiera de sus licencias públicas o de cualquier otro acuerdo, arreglo o convenio relativos al uso de Material Licenciado. Para evitar cualquier duda, este párrafo no forma parte de las licencias públicas.
     </p>
     <p>
      Puede contactarse con Creative Commons en
      <a href="//creativecommons.org/">
       creativecommons.org
      </a>
      .
     </p>
    </div>
    <p>
     Creative Commons is the nonprofit behind the open licenses and other legal tools that allow creators to share their work. Our legal tools are free to use.
    </p>
    <ul>
     <li>
      <a href="/about/">
       Learn more about our work
      </a>
     </li>
     <li>
      <strong>
       <a href="/share-your-work/cclicenses/">
        Learn more about CC Licensing
       </a>
      </strong>
     </li>
     <li>
      <a href="/donate/">
       Support our work
      </a>
     </li>
     <li>
      <a href="/choose/">
       Use the license for your own material.
      </a>
     </li>
     <li>
      <a href="/licenses/list.es">
       Licenses List
      </a>
     </li>
     <li>
      <a href="/publicdomain/list.es">
       Public Domain List
      </a>
     </li>
    </ul>
   </div>
  </main>
  <footer>
   <a class="identity-logo" href="/">
    Creative Commons
   </a>
   <nav class="footer-menu">
    <ul>
     <li>
      <a href="/about/contact">
       Contact
      </a>
     </li>
     <li>
      <a href="https://mail.creativecommons.org/subscribe" target="_blank">
       Newsletter
      </a>
     </li>
     <li>
      <a href="/privacy">
       Privacy
      </a>
     </li>
     <li>
      <a href="/policies">
       Policies
      </a>
     </li>
     <li>
      <a href="/terms">
       Terms
      </a>
     </li>
    </ul>
   </nav>
   <div class="contact">
    <!-- this area lacks a heading? -->
    <h2>
     Contact Us
    </h2>
    <p>
     Creative Commons  PO Box 1866, Mountain View, CA 94042
    </p>
    <p>
     <a href="mailto:info@creativecommons.org">
      info@creativecommons.org
     </a>
    </p>
    <p>
     <a href="tel:+14154296753">
      +1-415-429-6753
     </a>
    </p>
    <nav class="social-menu">
     <ul>
      <!-- <li><a class="icon-replace fa-instagram" href="#">Instagram</a></li> -->
      <li>
       <a class="icon-replace fa-twitter" href="https://twitter.com/creativecommons" target="_blank">
        Twitter
       </a>
      </li>
      <li>
       <a class="icon-replace fa-mastodon" href="https://mastodon.social/@creativecommons" target="_blank">
        Mastodon
       </a>
      </li>
      <li>
       <a class="icon-replace fa-facebook" href="https://www.facebook.com/creativecommons" target="_blank">
        Facebook
       </a>
      </li>
      <li>
       <a class="icon-replace fa-linkedin" href="https://www.linkedin.com/company/creative-commons/" target="_blank">
        LinkedIn
       </a>
      </li>
     </ul>
    </nav>
   </div>
   <div class="subscribe">
    <h2>
     Subscribe to our Newsletter
    </h2>
    <form action="https://creativecommons.us4.list-manage.com/subscribe/post?u=fd30364b6577b471373d6076c&amp;id=4603fe102a" class="validate newsletter" id="mc-embedded-subscribe-form" method="post" name="mc-embedded-subscribe-form" novalidate target="_blank">
     <input class="email input" id="mce-EMAIL" name="EMAIL" placeholder="Your email" required type="email" value>
     <!-- real people should not fill this in and expect good things - do not remove this or risk form bot signups-->
     <div aria-hidden="true" style="position: absolute; left: -5000px">
      <input name="b_fd30364b6577b471373d6076c_4603fe102a" tabindex="-1" type="text" value>
     </div>
     <input class="button small" id="mc-embedded-subscribe" type="submit" value="subscribe">
    </form>
   </div>
   <div class="donate">
    <h2>
     Support Our Work
    </h2>
    <p>
     Our work relies on you! Help us keep the Internet free and open.
    </p>
    <a class="donate icon-attach cc-heart-filled" href="https://www.classy.org/give/313412/#!/donation/checkout?c_src=website&amp;c_src2=top-of-page-banner" target="_blank">
     Donate Now
    </a>
   </div>
   <div class="license">
    <p>
     Except where otherwise
     <a href="/policies/#license">
      noted
     </a>
     , content on this site is licensed under a
     <a href="/licenses/by/4.0/">
      Creative Commons Attribution 4.0 International license
     </a>
     . Icons by
     <a href="https://fontawesome.com/" target="_blank">
      Font Awesome
     </a>
     .
    </p>
    <svg>
     <use href="/wp-content/themes/vocabulary-theme/vocabulary/svg/cc/icons/cc-icons.svg#cc-logo">
     </use>
    </svg>
    <svg>
     <use href="/wp-content/themes/vocabulary-theme/vocabulary/svg/cc/icons/cc-icons.svg#cc-by">
     </use>
    </svg>
   </div>
  </footer>
  <script src="/wp-content/themes/vocabulary-theme/vocabulary/js/vocabulary.js">
  </script>
  <script>
   /*
      Show/Hide Functionality for expand/collapse sections in use_of_licenses.html
    */
    let arrowArray = Array.from(document.getElementsByClassName("angle-down"))
    arrowArray.forEach(function(arrow) {
      arrow.addEventListener("click", handleArrowClicked);
    });

    function handleArrowClicked() {
      // Toggle consideration section's screen reader announcement text (inside of icon)
      if (this.dataset.consideration === "1" && this.dataset.direction === "down") {
        this.firstChild.innerHTML = "Hide Considerations for Licensors"
      } else if (this.dataset.consideration !== "1" && this.dataset.direction === "down") {
        this.firstChild.innerHTML = "Hide Considerations for the Public"
      } else if (this.dataset.consideration === "1" && this.dataset.direction === "up") {
        this.firstChild.innerHTML = "Show Considerations for Licensors"
      } else {
        this.firstChild.innerHTML = "Show Considerations for the Public"
      }
      // Toggle icon between up and down
      if (this.dataset.direction === "down") {
        // toggle icon to up arrow icon
        this.classList.remove("angle-down")
        this.classList.add("angle-up")
        this.dataset.direction = "up"
        // show <p> tag
        this.parentNode.parentNode.nextSibling.nextSibling.classList.remove("is-hidden");
      } else {
        // toggle icon to up arrow icon
        this.classList.add("angle-down")
        this.classList.remove("angle-up")
        this.dataset.direction = "down"
        // hide <p> tag
        this.parentNode.parentNode.nextSibling.nextSibling.classList.add("is-hidden");
      }
    };
  </script>
 </body>
</html>
